---
layout: post
title:  "िहार विधानसभा चुनाव से पहले लोक जनशक्ति पार्टी में होंगे बड़े बदलाव, अध्यक्ष पद पर होगी नए नेता की ताजपोशी"
author: john
categories: [ hindi ]
tags: [red, yellow]
image: assets/images/11.jpg
description: "लोक जनशक्ति पार्टी की कमान अब राम विलास पासवान के बेटे चिराग पासवान संभालेंगे, बिहार एलजेपी का अध्यक्ष भतीजे प्रिंसराज पासवान को बनाया जाएगा"
featured: true
hidden: true
rating: 4.5
---

#### नई दिल्ली:
बिहार विधानसभा चुनाव से पहले लोक जनशक्ति पार्टी में बड़े बदलाव किए जाएंगे. लोक जनशक्ति पार्टी की कमान अब राम विलास पासवान के बेटे चिराग पासवान संभालेंगे. पटना के गांधी मैदान पर 28 नवंबर को लोक जनशक्ति पार्टी के स्थापना दिवस के मौके पर चिराग को रामविलास पासवान की जगह राष्ट्रीय अध्यक्ष बनाया जाएगा. इसके अलावा रामविलास पासवान के भाई रामचंद्र पासवान के बेटे प्रिंसराज पासवान समस्तीपुर लोकसभा उपचुनाव में एलजेपी के उम्मीदवार होंगे. यह सीट उनके पिता के निधन से खाली हुई है. बिहार एलजेपी का अध्यक्ष भी प्रिंसराज पासवान को बनाया जाएगा.

पशुपति पारस को बिहार एलजेपी अध्यक्ष पद से हटाकर अभी सारे अधिकार चिराग पासवान को दिए गए हैं. पशुपति को दलित सेना का राष्ट्रीय अध्यक्ष बना दिया गया है. पशुपति और चिराग के बीच संवादहीनता के कारण पशुपति को हटाया गया.